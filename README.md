Grupni seminarski radovi (opciono)
==================================

Studenti koji žele da se angažuju više i da deo svojih obaveza ispune pre ispitnih rokova, mogu da zarade do 30 poena kroz grupni seminarski rad. Seminarski rad obuhvata implementaciju grupnog projekta. Seminarski rad **nije obavezan** i zamenjuje **30 poena** praktičnog dela ispita i u tom slučaju studenti polažu redukovani praktični ispit od 30 poena. Potrebno je ostvariti prag od **10 poena** na redukovanom praktičnom ispitu i bar **30 poena** u zbiru sa poenima osvojenim na projektu.

Detalji:

*   Seminarski rad se radi samostalno ili u grupama do 3 člana.
*   Temu za seminarski rad sami predlažete ili možete dobiti jednu od izabranih tema profesora/asistenata.
*   Izvorni kod može biti pisan u proizvoljnom programskom jeziku.
*   Seminarski rad se mora predati pre prvog ispitnog roka.
*   Asistentu se mora najaviti odbrana do kraja roka za predaju seminarkog rada.
*   Odbrane će biti organizovane neposredno nakon rokova za predaju putem online sastanka kome prisustvuju profesor i asistenti.
*   Izvorni kodovi se moraju postaviti u repozitorijum kreiran od strane asistenta u okviru organizacije u kojoj se nalaze svi ostali seminarski radovi. Pozivnice za pristup organizaciji će biti poslate nakon isteka roka za prijavu seminarskih radova.
*   Neophodno je napraviti izvršnu verziju programa i postaviti je zapakovanu u repozitorijum pod sekciju `Releases`.
*   Repozitorijum mora da ima README.md fajl koji treba da sadrži:
    *   ime teme
    *   kratak opis šta tema obuhvata
    *   podatke o autorima i njihove kontakt informacije
    *   specifičnosti implementacije - jezici i tehnologije
    *   šta je potrebno da se projekat pokrene (alati, paketi i slično)
    *   na koji način se prevodi i pokreće program
    *   za koji operativni sistem je napravljen izvršni fajl
    *   sve ostalo što smatrate da je važno (npr. prikaz rada)

Forma za prijavu seminarskih radova se može naći na sledećem [linku](https://forms.gle/7xh9aybSQDi1TPgJ6).
